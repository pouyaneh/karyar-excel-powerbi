نظرسنجی

تمرین یک. محاسبه خطای استاندارد

فرض کنید در یک نظرسنجی فرضی، درصد افراد موافق با کاندیدای الف ۴۶٪ گزارش شده است و حجم نمونه ۱۰۰۰ نفر است.

الف) اندازه خطای استاندارد را محاسبه کنید.

ب) بازه اطمینان ۹۵٪ برای درصد واقعی موافقان کاندیدای الف را به دست آورید.

 

تمرین دو. شبیه‌سازی نظرسنجی

یک سوال ساده و جالب انتخاب کنید (مثلاً «آیا بستنی شکلاتی را ترجیح می‌دهید یا وانیلی؟») و از دوستان حقیقی و مجازی، اعضای خانواده، و هم‌کلاسی‌های خود بخواهید رای بدهند. ابتدا از ۵ نفر بپرسید و نتیجه را یادداشت کنید. سپس از ۱۵ نفر دیگر هم بپرسید و نتیجه را ثبت کنید.

الف) نسبت به دست آمده، خطای استاندارد و بازه اطمینان ۹۵٪ را برای نتایج هر نظرسنجی گزارش کنید.

 

تمرین سه. نقد روش نمونه‌گیری

با مراجعه به سایت مرکز آمار ایران و بعد از گشت‌وگذار در تعدادی از داده‌ها و اطلاعات آماری، یکی از بررسی‌هایی که با روش نظرسنجی انجام شده است را انتخاب کنید.

الف) موضوع بررسی و روش نمونه‌گیری و نظرسنجی را شرح دهید.

ب) فارغ از هزینه، آیا می‌توانید یک یا دو ایده برای بهبود روش نمونه‌گیری و نظرسنجی پیشنهاد بدهید؟