استنتاج

تمرین یک: فرض صفر و فرض جایگزین

برای هر یک از موارد زیر، فرضیه صفر (H0) و فرضیه جایگزین (H1) را مشخص کنید:

الف) محققی می‌خواهد بررسی کند که آیا نوشیدن قهوه بر کیفیت خواب تأثیر دارد یا خیر.

ب) شرکتی ادعا می‌کند که عمر مفید لامپ‌های تولیدی آن به طور متوسط ۱۰٬۰۰۰ ساعت است. شما می‌خواهید صحت این ادعا را بررسی کنید.

ج) در یک مطالعه، می‌خواهیم بدانیم آیا برنامه ورزشی جدیدی می‌تواند سطح استرس را در کارمندان کاهش دهد.

 

تمرین دو: سطح معنی‌داری و خطای نوع اول و دوم

بخش اول - فرض کنید در یک آزمایش، فرض صفر این است که داروی جدیدی تأثیری بر کاهش فشار خون ندارد. توضیح دهید که:

الف) اگر سطح معنی‌داری را ۰٫۰۵ در نظر بگیریم، معنی آن چیست؟

ب) خطای نوع اول و خطای نوع دوم در این زمینه چیست؟

ج) اگر بخواهیم احتمال خطای نوع اول را کاهش دهیم، چه تأثیری بر احتمال خطای نوع دوم دارد؟

 

بخش دوم - در هر یک از موارد زیر مشخص کنید که چه نوع خطایی رخ داده است:

الف) تست پزشکی نشان می‌دهد که فردی بیمار است، در حالی که او در واقع سالم است.

ب) یک دستگاه امنیتی وجود یک شیء ممنوعه را تشخیص نمی‌دهد، در حالی که چنین شیئی وجود دارد.

 

تمرین سه: محاسبه P-value

در یک مطالعه، محققان دریافتند که ۸۵ نفر از ۱۰۰ نفر که داروی جدیدی را مصرف کرده‌اند، بهبود یافته‌اند، در حالی که در گروه کنترل (۱۰۰ نفر)، ۷۰ نفر بهبود یافته‌اند.

الف) فرضیه صفر و فرضیه جایگزین را مشخص کنید.

ب) اگر فرض کنیم که تفاوت مشاهده شده بین دو گروه در صورت درست بودن فرضیه صفر، با احتمال ۰٫۰۲ رخ می‌دهد، P-value را تعیین کرده و نتیجه‌گیری کنید.

 

تمرین چهار: آزمون فرض یک‌طرفه و دوطرفه

در مورد زیر تصمیم بگیرید که آیا باید از آزمون فرض یک‌طرفه استفاده کنید یا دوطرفه:

الف) می‌خواهیم بررسی کنیم که آیا میانگین نمرات دانش‌آموزان کلاس الف با میانگین نمرات کل مدرسه تفاوت دارد یا خیر.

ب) یک شرکت دارویی می‌خواهد بداند که آیا داروی آن‌ها باعث کاهش فشار خون می‌شود یا خیر.

 

تمرین پنج: محاسبه بازه اطمینان

فرض کنید میانگین قد در نمونه‌ای از ۴۰ نفر ۱۶۸ سانتی‌متر و انحراف معیار ۸ سانتی‌متر است.

الف) خطای استاندارد میانگین را محاسبه کنید.

ب) بازه اطمینان ۹۵٪ برای میانگین جامعه را تعیین کنید.

الف) بازه اطمینان ۶۸٪ برای میانگین جامعه را تعیین کنید.

 

تمرین شش: تفسیر نتایج آماری

محققان در یک مطالعه متوجه شدند که مصرف یک مکمل ویتامینی با بهبود عملکرد حافظه در سالمندان مرتبط است، با P-value برابر ۰٫۰۰۱. اما اندازه تأثیر بسیار کوچک بوده است.

الف) معنی آماری این نتیجه چیست؟

ب) آیا این نتیجه از نظر عملی مهم است؟ توضیح دهید.