تمرین یک. مفاهیم پایه

الف) تعریف مفاهیم: متغیر وابسته، متغیر مستقل (توضیحی)، ضریب رگرسیون، عرض از مبدأ، باقیمانده، ، حداقل مربعات معمولی (OLS)، معناداری آماری و p-value را به زبان خودتان تعریف کنید.

ب) تفسیر ضریب: در مثال قد و وزن، ضریب قد 4.5 بود. این عدد چه چیزی را نشان می‌دهد؟ اگر ضریب سن 0.1 باشد، تفسیر آن چیست؟

پ) علامت ضریب: اگر رابطه‌ی بین ورزش و وزن منفی باشد، علامت ضریب ورزش در رگرسیون چه خواهد بود؟

اهمیت اندازه ضریب: فرض کنید در رگرسیونی برای توضیح درآمد، ضریب متغیر «داشتن مدرک دکترا» 0.05، و این ضریب از نظر آماری معنادار باشد. آیا می‌توانیم بگوییم داشتن مدرک دکترا تاثیر جدی بر درآمد دارد؟

ت) معناداری آماری: چرا معناداری آماری ضرایب رگرسیون مهم است؟ p-value چه نقشی در تعیین معناداری آماری دارد؟

ث) : اگر  صفر باشد، به چه معناست؟ و اگر  یک باشد، به چه معناست؟

ج) متغیرهای ساختگی: چگونه می‌توان متغیرهای کیفی مانند جنسیت یا نژاد را در تحلیل رگرسیون وارد کرد؟

 

تمرین دو. رگرسیون در عمل

این مجموعه داده را دانلود کنید. این مجموعه شامل یک نمونه 1338تایی از اشخاص است و داده‌های مربوط به سن، جنسیت، شاخص توده بدنی، تعداد فرزندان، منطقه سکونت، و هزینه بیمه درمانی آن‌ها جمع‌آوری شده است.

الف) سه نمودار پراکندگی برای هر یک از دوتایی‌های سن و هزینه بیمه، شاخص توده بدنی و هزینه بیمه، و تعداد فرزندان و هزینه بیمه ترسیم کنید.

ب) با استفاده از پکیج Analysis Toolpak در افزونه‌های Excel، یک رگرسیون خطی چندگانه برای هریک از حالت‌های زیر اجرا کنید:

-       متغیر وابسته: هزینه بیمه، متغیر توضیحی: سن

-       متغیر وابسته: هزینه بیمه، متغیر توضیحی: سن، جنسیت

-       متغیر وابسته: هزینه بیمه، متغیرهای توضیحی: سن، جنسیت، شاخص توده بدنی

-       متغیر وابسته: هزینه بیمه، متغیرهای توضیحی: سن، جنسیت، شاخص توده بدنی، تعداد فرزندان

-       متغیر وابسته: هزینه بیمه، متغیرهای توضیحی: سن، جنسیت، شاخص توده بدنی، تعداد فرزندان، منطقه سکونت

نکته ۱: برای اضافه کردن Analysis Toolpak می‌توانید نام آن را در سرچ‌بار بالای اکسل جستجو کنید.

نکته ۲: برای آشنایی با نحوه استفاده از این افزونه و اجرای رگرسیون، می‌توانید به این مثال مراجعه کنید.

نکته ۳: برای تبدیل متغیرهای غیر‌کمی به متغیر ساختگی، می‌توانید از این راهنما کمک بگیرید.

پ) در یک جدول، برای هر حالت در قسمت ب، عرض از مبدا، ضرایب، معنادار بودن یا نبودن این ضرایب، و مقدار کل تغییرات توضیح داده شده توسط معادله رگرسیون را گزارش کنید.

ت) برای حالت آخر در قسمت ب، معادله کامل رگرسیون را بنویسید.

ث) برای حالت آخر در قسمت ب، باقیمانده سطر دهم داده را حساب کنید.

 